
﻿Dette studie laves af Dansk Bryst Cancer Gruppe (DBCG) og DBCG Radioterapi (RT) Udvalg. Studiet
er nationalt og hører under Kræftens Bekæmpelses Center for Stråleonkologi samt under Danish
Comprehensive Cancer Center (DCCC). I DK har der de seneste år været massiv satsning på RT, og
nærværende studie bliver internationalt helt unikt. Der er nu mulighed for at samle et enormt antal
konsekutive, homogent behandlede stråleplaner fra en hel nation i en national dosisplanbank ved navn
CIRRO databasen (Center for Interventional Research in Radiation Oncology). Derpå kan laves
kvalitetssikring og udvikling af moderne strålebehandling i hidtil uset omfang. DBCG ser sig forpligtet til
at udnytte de enestående danske muligheder, og DBCG har derfor ønske om at lave følgende projekt:
DBCG RT Nation studiet.


Brystkræft rammer >4800 kvinder i DK årligt, og langt hovedparten af dem får strålebehandling. I
perioden 2008-2017 har 12.000 patienter (ptt) fået strålebehandling af brystregion og lymfeknuder pga
brystkræft, og samtlige stråleplaner fra dem incl CT scanninger, indtegnede målorganer og
stråledosis-fordelinger vil blive indsamlet i CIRRO databasen. Samtlige ptt er registreret i DBCG
databasen vedr patient, tumor og behandlingskarakteristika (mht stråler vides kun, at der er givet
stråler, tidspunkt og dosis). Der skal udføres forskning med de nyeste computerbaserede metoder på
dem i følgende delprojekter:
1) Nationalt fase IV studie, hvor der laves kvalitetssikring af ændringen i retningslinie for
strålebehandling som skete i 2014 pba DBCG RT IMN studiet. Det betød, at alle høj-risiko ptt skulle
have de parasternale lymfeknuder medbestrålet ved bryst strålebehandling. Der undersøges om DBCG
retningslinier for udvælgelse af ptt overholdes, samt strålekvaliteten i planerne. Der foretages
bivirkningsregistrering på 600 ptt, som kommer til rutineopfølgning 3-4 år efter strålebehandling, og
data sammenlignes med tilsvarende ptt inkluderet i DBCG HYPO II trial, fordi ptt i det studie også får
loco-regional strålebehandling og samme registrering.
2) Udvikling og validering af hypoteser om gavn og skade af strålebehandling. Nyligt er lavet et
pilotstudie, hvor tilstedeværelse af forkalkninger i hjertets kranspulsårer vurderet på bryst-stråleplaner
kan forudsige patientens risiko for senere blodprop i hjertet. Derfor skal nu undersøges kalkscore i
kranspulsårerne på alle 12.000 stråleplaner mhp om stråledosis til et hjerte med forkalkninger
yderligere forværrer risikoen for blodprop.
3) Optimering af retningslinier for moderne strålebehandling. Op mod 5% af brystkræft ptt, som får
strålebehandling, har anatomiske forhold, som hindrer en optimal stråleplan, sædvanligvis pga for høj
dosis til normalvæv (hjerte/lunge). Disse ptt behandles med nye stråleteknikker, som sikrer en bedre
stråleplan, men det koster mere lav dosis til et større lungevolumen end med standardteknikken. Ingen
data kan vise, om det på længere sigt øger patientens risiko for lungesygdom. Det skal undersøges ved
at undersøge hyppighed af lungesymptomer blandt ptt behandlet med en del spredt dosis i forhold til
patienter behandlet med standard teknik.








Overordnet mål med projektet (dansk) ...
12.000 stråleplaner fra brystkræft patienter 2008-2017 samles. Med nyeste computersystemer og
objektive undersøgelser laves kvalitetssikring af strålebehandling mht om DBCG retningslinier følges,
udvikling af strålebivirkninger, og stråleteknik. Der undersøges kalk i hjertet mht stråle-relateret risiko
for hjertesygdom. Der undersøges betydning af lungedosis.


‘
Beskrivelse af hvor projektet placerer sig i forhold til eksisterende viden/tiltag, og hvad projektet
kan bidrage med (dansk) ...
De fleste af danske brystkræft patienter (ptt) får radioterapi (RT) efter operation mhp at reducere
risikoen for tilbagefald. I perioden 2008-2017 har 12.000 ptt fået RT, og i de 10 år er der sket få
ændringer i den øvrige behandling, så gruppen er homogent behandlet.
De 12.000 RT planer skal indsamles i en dosisplanbank, og kan derpå bruges til
1) kvalitetssikring af RT via fase IV studie,
2) at udvikle og teste hypoteser for effekt af RT, og
3) at opdatere moderne planlægning af RT.
Indsamlingen af alle RT planerne åbner helt nye perspektiver for forskning i RT.
Med planerne laves flg:
Ad 1: kvalitetssikring af patient udvælgelse til RT, af RT planerne samt udviklingen af bivirkninger.
Ad 2: Et pilotstudie har vist, at kalk-indhold i hjertet på brystkræft RT planen øger risiko for
hjerteblodprop. Hypotesen undersøges, og det undersøges om hjertenær RT potenserer risikoen for
hjertesygdom, hvis kalk er til stede.
Ad 3: Op mod 5% af de 12.000 ptt forventes behandlet med invers RT pga vanskelige anatomiske
udfordringer. Inverse teknikker belaster lungerne på en anden måde end standard teknik, da de giver
en stor del af lungerne en lav stråledosis (lav-dosis-bad til meget lungevæv). Der er ingen data på,
hvad det kan give af følger på lungerne. Inverse teknikker forventes i øget brug, fordi DBCG i 2018
starter et randomiseret studie til ptt opereret med brystrekonstruktion og med behov for RT, og pga
anatomiske udfordringer ved rekonstruktioner vil inverse teknikker ofte anvendes. Det haster derfor
med at undersøge sikkerheden af den lave dosis til et stort lungevolumen.
Beskrivelse af de opgaver som skal løses for at nå projektets mål (dansk) ...
1) Udvikle metode for hurtig overførsel af CT scans med indtegninger og stråleplan til CIRRO
databasen.
2) Oprette homogen navngivning af strukturer, så RT dosis automatisk kan hentes fra planerne.
3) Udvikle metode for automatisk aflæsning af kalk og stråledosis i hjertet/lungerne.
4) Aflæse V5 lunge og identificere ptt med lav stråledosis i stort lungevolumen. I case-control studie
undersøges betydning af lungedosis via patient spørgeskema om lungesymptomer, tidligere
lungesygdom og rygestatus.
5) Udvikle PROM for senfølger til RT.
6) Loco-regional morbiditetsregistrering
